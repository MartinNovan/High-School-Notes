# Úvod do studia literatury
## Význam umění pro člověka
### Umění - specifická výpověď o skutečnosti
#### Umění
- komunikuje se světem, vytváří citový zážitek, má zdobnou a kulturněhistorickou funkci a bývá často předmětem obchodu.
- **Umění je tvořivé převedení smyslových a duchovních zážitků** do slov, zvuků, tónů, předmětů nebo vizuálních forem. Umění zprostředkovává vnitřní zkušenosti, které vznikají v umělcově fantazii. Umění můžeme rozdělit na umění **prostorová, časová a prostoročasová**, ve kterých se sdružuji jednotlivé druhy umění. K prostorovým uměním patří malířství, sochařství, architektura, užité umění, grafika a umělecká fotografie do časových hudba a literatura a do prostoročasových řadíme tanec, divadlo a filmové a televizní umění.
- typy umění
	- Prostorové
		- malířství
		- sochařství
		- architektura
	- Časové
		- hudba
		- literatura
	- Prostoročasové
		- tanec
		- divadlo
		- filmové a televizní umění
### Kulturní hodnoty a vztah k nim
- Kultura 
	- (z lat. **colere** - pěstovat, zušlechťovat, chránit) je složitý celek, zahrnující soubor vědomostí, názorů, umění, morálky, práva, obyčejů a zvyků, které člověk nabyl jako člen společnosti.
- Estetika 
	- (z řec. **aisthótika** - smyslově vnímané) je disciplína, která zkoumá krásno jako základ umění, jeho všeobecné zákonitosti a specifické znaky.
- Kýč 
	- (zřejmě z něm. **kitschen** - shrabovat smetí, rychle a lacino prodávat, nebo z angl. **sketch** - náčrt, skica) je výraz pro méněcennou, ale záměrně vyráběnou náhražku umění, S kýčem se můžeme setkat v jakékoli oblasti umění. Kýčovité dílo se vyznačuje podbízivostí, líbivosti a lacinou emocionalitou.
- Klišé 
	- (z franc. **cliché** - tiskařský štoček) je ustálený slovní obrat, který mechanickým užíváním ztratil svoji originálnost a původní význam, a tak se z něho stala prázdná fráze.
#### Kultura
- Každá nová generace přejímá od generace předchozí dosaženou kulturní úroveň a přidává k ni svůj podíl,. Tak vzniká kulturní dědictví. **Kultura je celek schopnosti, výtvorů, instituci atd.,kterými se člověk liší od zvířete, Kultura zahrnuje nejen umění, ale i vědu, techniku, národní hospodářství, politiku, náboženství a mravnost. Kultura** může být **hmotná** (např. stavby, obrazy, sochy; z technických artefaktů např. stroje, auta atd.) a **duchovní** (např. hudba, literatura nebo náboženství). Přístup ke kulturním památkám se během staletí vyvíjel. **Dnes** jsou památky **ceněny (a doceňovány)** a je kladen důraz na jejich ochranu, Jsou chápány jako hodnoty, které vypovídají o svých tvůrcích, mecenáších i o mentalitách jednotlivých národů. Ale nebylo tomu tak vždy, především **totalitní systémy** měly jiné priority, **kulturu** a její produkty **přizpůsobovaly svým ideologiím.** **Kulturu můžeme chápat také jako životní styl určité skupiny lidí žijících na určitém území nebo v určitém období,** jejich tradice, způsob obživy, rodinného života atd. **Kultura je dědictví jednotlivých národů**, a proto jsou kulturní hodnoty pro každý region **individuální**. Rozdíly mezi kulturami potlačují V posledních letech rozšiřující se **globalizační procesy a masová kultura.**
#### Masová kultura
- **Masovou kulturou** je označována veřejnoprávní i soukromá **kultura, kterou organizují televizní i rozhlasové instituce, hudební a jiná nakladatelství, filmové společnosti** atd. Masová kultura **nabízí** především **oddych a zábavu**, a snaží se tak uspokojit všechny kulturní potřeby spotřebitelů. Masová kultura se vyznačuje **tendencí k uniformitě** a poklesu duševní úrovně. Ve svých produktech sází na už **vyzkoušená a ověřená témata** a často sklouzává ke **klišé** (omšelé fráze a témata). Neznamená to však, že by všechny produkty masové kultury byly **kýčem** (esteticky méně hodnotný produkt). Kladnou stránkou masové kultury je fakt, že **umožňuje přístup ke kultuře** (filmům, koncertům atd.) **širokým vrstvám** lidí, a obohacuje tak jejich život a podporuje jejich vzdělání a rozhled
#### Umění jako zboží
- **Umění je** vyráběno jako **zboží pro trh**, na kterém si ho může každý koupit, U filmu je zbožím provedení (tzn. filmová projekce), u knihy nebo DVD je to nosič (výtisk knihy a disk) atd. Obchod s uměním existoval **už v antice**. V Římě vznikl první umělecký trh s uloupenými uměleckými díly. **Ve středověku** bylo umění zbožím jen omezeně. **Umělecká díla** vznikala **na zakázku církve**, **šlechty** nebo **mecenášů** Ještě v **renesanci** měla práce umělce spíše **charakter služby**; umělec pracoval na zakázku. **Od 15. století se rozvíjí podnikání s uměleckými díly**, rozvíjí se totiž divadelní podnikání a vydavatelství. **Od 19. století se důležitějším článkem** než umělec **stává** **obchodník**. Umělci uzavírají smlouvy se společnostmi (nakladatelství, velké umělecké obchody, později filmové společnosti), které vlastní výhradní práva na prodej jejich děl. Trh s uměním podpořil především **rozvoj reprodukčních možností** (knihtisk, fotografie, počítače, internet). Nabídka je dnes velmi rozmanitá a **orientuje se na široké vrstvy společnosti** (masová kultura). Vznikají tak trendy a módní hity, jejichž vznik a životnost jsou podporovány reklamou.
#### Národní kultura a literatura
- **Národní literatura** je literatura psaná národním jazykem. Pod pojmem česká národní literatura chápeme literární díla napsaná v českém Jazyce. Součástí národní literatury je také tvorba autorů, kteří píšou česky, ačkoli žijí v zahraničí (např. spisovatel českého původu Milan Kundera, který dnes píše své romány francouzsky a literární eseje česky). K národní literatuře patří i díla autora-cizince píšícího česky. **Národní jazyk**, český jazyk, **má několik útvarů**. Rozlišujeme **spisovnou** a **hovorovou** **češtinu, obecnou češtinu a dialekty** (nářečí), **slangy, argot a profesní mluvu**. Ze všech těchto rovin českého jazyka může autor čerpat jazykový materiál při vytváření svého literárního díla. Tím dodá dílu osobitý charakter a vykreslí atmosféru určitého území nebo prostředí.
## Teorie literatury
### Literatura a její druhy a žánry
- Literatura 
	- (z lat. **littera** - písmeno) je souborem textů, ti. všech existujících písemně zaznamenaných jazykových projevů lidstva. V minulosti byla literatura chápána jako veškeré umění číst a psát. V současnosti je za literaturu považována převážně literatura umělecká (imaginativní slovesná tvorba a beletrie).
#### Funkce literatura
- Literatura má tři základní funkce. Jsou to funkce **informativní** (dílo přináší informace, souvisí s funkcí výchovnou), **formativní** (utváří osobnost) a **estetická** (vyvolává obraz/pocit krásna - estetický zážitek z díla). Funkce bývají v dílech zastoupeny nerovnoměrně, např. pro naukovou literaturu je dominantní funkce informativní.
#### Základní literární druhy a žánry
- Literatura využívá **dvě základní výrazové formy - prózu** (slova, věty, odstavce, kapitoly) a **poezii** (verš, sloka/strofa). Literaturu dělíme na **literární druhy**, které se dále rozlišují na **literární žánry**. **Základní dělení** literárních druhů je dvojí. Literaturu tak můžeme rozdělit na **lyriku, epiku a drama** anebo podle novějšího dělení na **poezii**, **prózu a drama.** Tabulka ukazuje, jak je možné literární druhy a žánry rozlišovat. Toto dělení je orientační. Existují totiž i tzv. lyrickoepické žánry (sem spadá např. právě balada), často jednotlivé žánry prolínají i v rámci dělení epiky podle rozsahu, např. legenda může být žánrem velké i střední epiky apod. **Tabulka neobsahuje definitivní výčet všech literárních žánrů**, ale pouze ty, se kterými se budete setkávat v literatuře do 19. století. Následující staletí s sebou přinesla nové autory a s nimi také nové žánry a žánrové varianty.

| Literární druhy: | Lyrika                                                                                  | Epika (velká):                                    | Epika (střední):                                                         | Epika (drobná)    | Epika (publicistika)                                   | Drama                                                                                      |
| ---------------- | --------------------------------------------------------------------------------------- | ------------------------------------------------- | ------------------------------------------------------------------------ | ----------------- | ------------------------------------------------------ | ------------------------------------------------------------------------------------------ |
| Literární žánry: | Balada<br>Villonská balada;<br>Hymnus;<br>Žalm;<br>Sonet;<br>Madrigal;<br>Píseň;<br>Óda | Epos;<br>Román;<br>Legenda;<br>Mýtus;<br>Cestopis | Novela;<br>Povídka;<br>Pověst;<br>Pohádka;<br>Legenda;<br>Mýtus;<br>Spor | Bajka;<br>Povídka | Zpráva;<br>Referát;<br>Recenze;<br>Interview;<br>Glosa | Komedie;<br>Tragédie;<br>Historická hra;<br>Tragikomedie;<br>Fraška;<br>Officium;<br>Opera |

#### Lyrika
- **Lyrika** je literární druh, který se **vyznačuje nedějovostí**. V lyrickém díle jsou zachyceny pocity, nálady a úvahy autora nebo **lyrického subjektu** (lyrického hrdiny). Pro lyrické dílo je typické používání metafor (obrazná pojmenování na základě vnější podobnosti). Nejčastější **formou** lyriky **je verš**, který bývá organizován do **strof** neboli slok. Verše můžou být zakončeny **rýmem** (zvuková shoda konců slov)
- François Villon: Zpěvník (Sonety Lauře)
  král Šalamoun: Píseň písní
#### Epika
- **Epika** je literární druh **založený na dějovosti.** Tíhne k vyprávění, často směřuje k věcnosti a střízlivosti a k objektivnímu zachycení skutečnosti. Nositelem vyprávění je **vypravěč**, který může být v **ich-formě** (1. os. j. č,), nebo **er-formě** (3. os. j. Č.). Ve **vyprávění** se objevují postavy, ze kterých jsou jedna nebo více postavy hlavní. **Hlavní postavou** může být sám vypravěč. V současnosti **je obvyklou formou epiky věta** sdružená do odstavců, které tvoří kapitoly. Ve středověku byl Častou formou epiky verš.
- Jan Amos Komenský: Labyrint světa a ráj srdce
  Bible: příběhy ze Starého zákona 
#### Drama
- **Drama** je literární druh, který **má děj** a je většinou určen pro jevištní zpracování. Inscenace bývají realizovány v divadle, děj bývá předváděn herci a prostředí bývá naznačeno výstavbou scény a výpravou, V dramatu vystupují **dramatické postavy**, které mezi sebou vedou **dialog** (rozhovor). Dialog je tvořen **replikami** postav. Pokud mluví jen jedna dramatická postava, jedná se o **monolog**. Drama může být **veršované** i psané **v próze** (ve větách).
- Mastičkář
  William Shakespeare: Hamlet
### Práce s texty
#### Interpretace literárního díla
- **Literární (nebo jiné umělecké) dílo zpravidla nelze interpretovat (vysvětlit) jednoznačně**, protože většina textů nabízí více možností výkladu. Každý čtenář si k setkání s uměleckým dilem přináší své lidské a čtenářské zkušenosti Vznik díla a jeho přijetí ovlivňuje společenské a literární prostředí a další duchovní a materiální okolnosti: náboženské, filozofické a politické smýšlení autora i čtenáře a společenská situace doby. K porozumění a interpretaci literárního díla jsou potřeba **dobré znalosti historicko-společenského a kulturního pozadí doby**, ve které vzniklo. Bez těchto znalosti může být dílo nepochopeno, nebo dokonce odmítnuto. Při interpretaci (rozboru) literárního díla, se zabýváme jeho **jazykem** (spisovný jazyk, hovorový, slang, dialekty, argot), **tematikou** (zahrnuje děj, postavy, prostředí ,rozlišujeme téma hlavní a vedlejší, epizody a motivy) a **kompozicí** (způsob uspořádání dějových složek: chronologická, rámcová, paralelní, retrospektivní nebo řetězová). Nedílnou součástí interpretace jsou i **čtenářovy vlastní dojmy a pocity z četby díla nebo jeho části.**